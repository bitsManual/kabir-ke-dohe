# संत कबीर जी के दोहे — 451 to 500

सतगुरु शरण न आवहीं, फिर फिर होय अकाज।\
जीव खोय सब जायेंगे काल तिहूँ पुर राज।।४५१।।

---

सतगुरु सम कोई नहीं सात दीप नौ खण्ड।\
तीन लोक न पाइये, अरु इक्कीस ब्रह्म्ण्ड।।४५२।।

---

सतगुरु मिला जु जानिये, ज्ञान उजाला होय।\
भ्रम का भांड तोड़ि करि, रहै निराला होय।।४५३।।

---

सतगुरु मिले जु सब मिले, न तो मिला न कोय।\
माता-पिता सुत बाँधवा ये तो घर घर होय।।४५४।।

---

जेहि खोजत ब्रह्मा थके, सुर नर मुनि अरु देव।\
कहै कबीर सुन साधवा, करु सतगुरु की सेव।।४५५।।

---

मनहिं दिया निज सब दिया, मन से संग शरीर।\
अब देवे को क्या रहा, यों कयि कहहिं कबीर।।४५६।।

---

सतगुरु को माने नही, अपनी कहै बनाय।\
कहै कबीर क्या कीजिये, और मता मन जाय।।४५७।।

---

जग में युक्ति अनूप है, साधु संग गुरु ज्ञान।\
तामें निपट अनूप है, सतगुरु लागा कान।।४५८।।

---

कबीर समूझा कहत है, पानी थाह बताय।\
ताकूँ सतगुरु का करे, जो औघट डूबे जाय।।४५९।।

---

बिन सतगुरु उपदेश, सुर नर मुनि नहिं निस्तरे।\
ब्रह्मा-विष्णु, महेश और सकल जिव को गिनै।।४६०।।

---

केते पढ़ि गुनि पचि भुए, योग यज्ञ तप लाय।\
बिन सतगुरु पावै नहीं, कोटिन करे उपाय।।४६१।।

---

डूबा औघट न तरै, मोहिं अंदेशा होय।\
लोभ नदी की धार में, कहा पड़ो नर सोइ।।४६२।।

---

सतगुरु खोजो सन्त, जोव काज को चाहहु।\
मेटो भव को अंक, आवा गवन निवारहु।।४६३।।

---

करहु छोड़ कुल लाज, जो सतगुरु उपदेश है।\
होये सब जिव काज, निश्चय करि परतीत करू।।४६४।।

---

यह सतगुरु उपदेश है, जो मन माने परतीत।\
करम भरम सब त्यागि के, चलै सो भव जल जीत।।४६५।।

---

जग सब सागर मोहिं, कहु कैसे बूड़त तेरे।\
गहु सतगुरु की बाहिं जो जल थल रक्षा करै।।४६६।।

---

जानीता बूझा नहीं बूझि किया नहीं गौन।\
अन्धे को अन्धा मिला, राह बतावे कौन।।४६७।।

---

जाका गुरु है आँधरा, चेला खरा निरन्ध।\
अन्धे को अन्धा मिला, पड़ा काल के फन्द।।४६८।।

---

गुरु लोभ शिष लालची, दोनों खेले दाँव।\
दोनों बूड़े बापुरे, चढ़ि पाथर की नाँव।।४६९।।

---

आगे अंधा कूप में, दूजे लिया बुलाय।\
दोनों बूडछे बापुरे, निकसे कौन उपाय।।४७०।।

---

गुरु किया है देह का, सतगुरु चीन्हा नाहिं।\
भवसागर के जाल में, फिर फिर गोता खाहि।।४७१।।

---

पूरा सतगुरु न मिला, सुनी अधूरी सीख।\
स्वाँग यती का पहिनि के, घर घर माँगी भीख।।४७२।।

---

कबीर गुरु है घाट का, हाँटू बैठा चेल।\
मूड़ मुड़ाया साँझ कूँ गुरु सबेरे ठेल।।४७३।।

---

गुरु-गुरु में भेद है, गुरु-गुरु में भाव।\
सोइ गुरु नित बन्दिये, शब्द बतावे दाव।।४७४।।

---

जो गुरु ते भ्रम न मिटे, भ्रान्ति न जिसका जाय।\
सो गुरु झूठा जानिये, त्यागत देर न लाय।।४७५।।

---

झूठे गुरु के पक्ष की, तजत न कीजै वार।\
द्वार न पावै शब्द का, भटके बारम्बार।।४७६।।

---

सद्गुरु ऐसा कीजिये, लोभ मोह भ्रम नाहिं।\
दरिया सो न्यारा रहे, दीसे दरिया माहि।।४७७।।

---

कबीर बेड़ा सार का, ऊपर लादा सार।\
पापी का पापी गुरु, यो बूढ़ा संसार।।४७८।।

---

जो गुरु को तो गम नहीं, पाहन दिया बताय।\
शिष शोधे बिन सेइया, पार न पहुँचा जाए।।४७९।।

---

सोचे गुरु के पक्ष में, मन को दे ठहराय।\
चंचल से निश्चल भया, नहिं आवै नहीं जाय।।४८०।।

---

गु अँधियारी जानिये, रु कहिये परकाश।\
मिटि अज्ञाने ज्ञान दे, गुरु नाम है तास।।४८१।।

---

गुरु नाम है गम्य का, शीष सीख ले सोय।\
बिनु पद बिनु मरजाद नर, गुरु शीष नहिं कोय।।४८२।।

---

गुरुवा तो घर फिरे, दीक्षा हमारी लेह।\
कै बूड़ौ कै ऊबरो, टका परदानी देह।।४८३।।

---

गुरुवा तो सस्ता भया, कौड़ी अर्थ पचास।\
अपने तन की सुधि नहीं, शिष्य करन की आस।।४८४।।

---

जाका गुरु है गीरही, गिरही चेला होय।\
कीच-कीच के धोवते, दाग न छूटे कोय।।४८५।।

---

गुरु मिला तब जानिये, मिटै मोह तन ताप।\
हरष शोष व्यापे नहीं, तब गुरु आपे आप।।४८६।।

---

यह तन विषय की बेलरी, गुरु अमृत की खान।\
सीस दिये जो गुरु मिलै, तो भी सस्ता जान।।४८७।।

---

बँधे को बँधा मिला, छूटै कौन उपाय।\
कर सेवा निरबन्ध की पल में लेय छुड़ाय।।४८८।।

---

गुरु बिचारा क्या करै, शब्द न लागै अंग।\
कहैं कबीर मैक्ली गजी, कैसे लागू रंग।।४८९।।

---

गुरु बिचारा क्या करे, ह्रदय भया कठोर।\
नौ नेजा पानी चढ़ा पथर न भीजी कोर।।४९०।।

---

कहता हूँ कहि जात हूँ, देता हूँ हेला।\
गुरु की करनी गुरु जाने चेला की चेला।।४९१।।

---

शिष्य पुजै आपना, गुरु पूजै सब साध।\
कहैं कबीर गुरु शीष को, मत है अगम अगाध।।४९२।।

---

हिरदे ज्ञान न उपजै, मन परतीत न होय।\
ताके सद्गुरु कहा करें, घनघसि कुल्हरन होय।।४९३।।

---

ऐसा कोई न मिला, जासू कहूँ निसंक।\
जासो हिरदा की कहूँ, सो फिर मारे डंक।।४९४।।

---

शिष किरपिन गुरु स्वारथी, किले योग यह आय।\
कीच-कीच के दाग को, कैसे सके छुड़ाय।।४९५।।

---

स्वामी सेवक होय के, मनही में मिलि जाय।\
चतुराई रीझै नहीं, रहिये मन के माय।।४९६।।

---

गुरु कीजिए जानि के, पानी पीजै छानि।\
बिना विचारे गुरु करे, परे चौरासी खानि।।४९७।।

---

सत को खोजत मैं फिरूँ, सतिया न मिलै न कोय।\
जब सत को सतिया मिले, विष तजि अमृत होय।।४९८।।

---

देश-देशान्तर मैं फिरूँ, मानुष बड़ा सुकाल।\
जा देखै सुख उपजै, वाका पड़ा दुकाल।।४९९।।

---

कबीर गुरु की भक्ति बिन, राजा ससभ होय।\
माटी लदै कुम्हार की, घास न डारै कोय।।५००।।
